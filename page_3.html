<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="styles.css">
    <title>Видатні особистості Чернігівщини - цікаві факти</title>
</head>
<body>
    <div class="container">
        <div class="header">
            <h1>Видатні особистості Чернігівщини</h1>
            <h1>Цікаві факти про Марію Заньковецьку</h1>
        </div>
        <div class="page">
            <div>
                <img class="page_img" src="zankovetska.jpg" alt="Марія Заньковецька">
            </div>
            <div class="page_text">
                <p>Заньковецька народилась у родині збіднілого дворянина. Була п’ятою дитиною у сім’ї. І жили всі мирно, поки Марія не вирішила після закінчення пансіону у Чернігові податися до консерваторії вивчати спів. Після такої новини батько лютував. Мовляв, яка ганьба для шляхетного роду, що вона матиме таке легковажне заняття на потіху іншим. Жінка має вийти заміж і доглядати за дітьми – такої думки був Костянтин Костянтинович.</p>
                <p>Заньковецька заміж вийшла. За офіцера Олексія Хлистова, який обіцяв, що вона зможе займатись улюбленою справою. Та пізніше "зеленого світла" теж не дав. Після довгих вагань Заньковецька покинула чоловіка і поїхала виступати у трупі Кропивницького. Відтоді всі зв’язки із її власною родиною були розірвані, а батько проклянув дочку. Помирились вони вже перед смертю Костянтина Костянтиновича, коли його Маруся стала відомою і поважною акторкою.</p>
                <p>З огляду на такі перипетії в сім’ї, Заньковецька не могла виступати на сцені ні під родинним прізвищем Адасовська, ні під прізвищем чоловіка Хлистова. А то ж іще когось зганьбить ненароком. Тож з перших вистав взяла собі псевдонім Заньковецька – від села Заньки Ніжинського повіту Чернігівської губернії, де народилась і виросла.</p>
                <p>Найбільшим коханням Марії Заньковецької був актор і режисер Микола Садовський. Бурхливий роман у них зав’язався майже одразу після того, як акторка залишила свого чоловіка. Спочатку "залишила чоловіка" означало, що він кожні кілька місяців давав Заньковецькій довідку "вид на проживання". Бо тоді жінки не могли вільно пересуватися містами без дозволу їхніх чоловіків. Далі ж і зовсім попросила розлучення. У 1888-му Заньковецька отримує дозвіл від церкви розірвати шлюб. Оскільки вона взяла "провину" за розлучення на себе, то їй заборонялось вдруге виходити заміж (а Хлистову – ні). Від цього вона страждала, бо не могла стати дружиною Садовського.</p>
                <p>Талант Марії Заньковецької високо цінували не тільки українці, а й у Російській імперії. Якось трупа Кропивницького привезла до Петербурга вистави "Назар Стодоля" та "Як ковбаса і чарка". На спектаклі був присутнім імператор Олександр ІІІ з родиною. По закінченню виступу він сказав: "Я бажаю вас бачити ще!". Цар обіцяв "золоті відра, золоте коромисло" для "Наталки Полтавки" – 24 тисячі золотом і таку ж пенсію. Українська акторка на пропозицію не пристала. "Я занадто люблю її, мою Україну, і її театр, щоб прийняти вашу пропозицію", – відмовилась Заньковецька.</p>
                <p>Український письменник і драматург Іван Карпенко-Карий: "Про неї слово талант – дуже слабеньке слово. Це геній сцени". Російський композитор Петро Чайковський на сцені Одеського театру подарував Заньковецькій лавровий вінок із надписом: "Безсмертній – від смертного".</p>
                <p>Український поет Максим Рильський: "Хто хоч раз чув її спів, то задушевно-смутний, то запально-веселий, завжди овіяний чарами народної пісенної манери, хто бачив, як майже буквально літає вона в огненному танці, той ніколи цього не забуде".</p>
            </div>
            <div style="text-align: center; margin-top: 20px; margin-bottom: 16px;">
                <b><a style="color: black;" href="index.html">Повернутись на головну</a></b>
            </div>
        </div>
    <div class="footer">
        <p>&copy; 2024, Макіївський ліцей Макіївської сільської ради, ліцензія CC-BY-SA 3.0, наша сторінка в <a href="https://www.facebook.com/makiivka.liceum" target="_blank" style="color: inherit; text-decoration: underline;">facebook</span></a></p>
    </div>
</body>
</html>