<!DOCTYPE html>
<html lang="uk">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="styles.css">
    <title>Видатні особистості Чернігівщини - цікаві факти</title>
</head>
<body>
    <div class="container">
        <div class="header">
            <h1>Видатні особистості Чернігівщини</h1>
            <h1>Цікаві факти про Павла Тичину</h1>
        </div>
        <div class="page">
            <div>
                <img class="page_img" src="tychyna.jpg" alt="Павло Тичина">
            </div>
            <div class="page_text">
                <p>Павло народився в бідній багатодітній сім’ї. Як згадує Тичина, батько був суворим, а матір – доброю й лагідною. Невідомо, чи світ відкрив би Тичину, якби його обдарованість не помітила перша вчителька – Серафима Морачевська. Вона розгледіла в малого Павла жагу до знань і безліч талантів, зокрема чудовий слух і мелодійний голос. Вчителька переконала батька віддати сина до архієрейського хору. Адже хористи могли безплатно навчатися в духовному училищі. Тоді для Павла це була єдина можливість отримати освіту. Тичина підтримував зв’язок зі Серафимою Морачевською протягом усього життя і присвятив їй однойменну поему.</p>
                <p>“Соняшні кларнети” за життя Тичини перевидавали 4 рази. Останній – у 1925 році, коли діяла жорстка цензура. Цікаво, що в таких умовах дозволили опублікувати поему “Золотий гомін”, у якій Тичина майже дослівно змальовує момент проголошення Третього універсалу Центральної Ради – автономії УНР. Вочевидь, поезія Павла Тичини виявилася заскладною для чиновницького інтелекту, що вони не розгледіли відвертої загрози комуністичному режиму.</p>
                <p>Майбутній поет і диригент Григорій Верьовка були знайомі з дитинства. Обидва навчались у духовному училищі та семінарії в Чернігові. Обидва відмовилися від “церковної кар’єри”. Дружили впродовж усього життя. Верьовка написав музику до майже 40 творів Тичини.</p>
                <p>Тичина вважав своїм духовним батьком Тараса Шевченка, з творами якого познайомився ще в дитинстві. Маловідомим є факт, що вирішальну роль у відкритті Музею Тараса Шевченка зіграв саме Павло Григорович.</p>
                <p>Будучи міністром освіти, Тичина обстоював не тільки розбудову шкіл з українською мовою навчання, а і введення її у всі сфери діяльності. Фанатична любов Тичини до української стала причиною відставки поета з цієї посади.</p>
                <p>Павло отримував величезну кількість листів із віршами від школярів та молоді. До слова, серед дописувачів була і юна Ліна Костенко. Незважаючи на те, що поет був зайнятий, перечитував усі листи, робив помітки та зауваження червоним олівцем. Тексти-відповіді набирав секретар, після чого Тичина ще раз перечитував їх. Аби не образити авторів невдалих проб пера, Павло рекомендував їм попрацювати над своїми творами під керівництвом учителів літератури.</p>
                <p>Павло Тичина одним із перших українських радянських письменників відвідав Європу в складі урядових делегацій та в межах робочих відряджень. Він побував у столицях і маленьких містечках Німеччини, тодішньої Чехословаччини, Франції, Фінляндії, Великої Британії, Туреччини, Болгарії, Польщі. Там він відвідував музеї, заклади культури, знайомився з представниками української діаспори та місцевими діячами культури.</p>
            </div>
            <div style="text-align: center; margin-top: 20px; margin-bottom: 16px;">
                <b><a style="color: black;" href="index.html">Повернутись на головну</a></b>
            </div>
        </div>
    <div class="footer">
        <p>&copy; 2024, Макіївський ліцей Макіївської сільської ради, ліцензія CC-BY-SA 3.0, наша сторінка в <a href="https://www.facebook.com/makiivka.liceum" target="_blank" style="color: inherit; text-decoration: underline;">facebook</span></a></p>
    </div>
</body>
</html>